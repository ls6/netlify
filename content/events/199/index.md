---
number: 199
date: 2020-03-23T16:30:00.000Z
title: ScrumTale
speakers: 'Ewa Koprowska, Dominik Jabłoński'
lang: pl
sponsors:
  - nd
draft: false
---
Zapraszamy do udziału w grze symulacyjnej ScrumTale. Celem gry będzie napisanie (pod dużą presją czasu) bestselerowej opowieści kryminalnej. Zespoły będą pracować w Scrumie, zwinnie planować, reagować na zmieniające się wymagania klienta oraz iteracyjnie dostarczać produkt. Warsztat poprowadzą konsultanci Code Sprinters Ewa Koprowska i Dominik Jabłoński. Uczestnicy zostaną podzieleni na cztery zespoły, które będą starały się w trakcie trzech iteracji zrealizować oczekiwania wydawcy. Czy w przeciągu 42 minut, jakie zostaną poświęcone na pisanie, uda się zespołowo stworzyć wciągające, zaskakujące i gotowe do druku opowiadanie kryminalne? Warsztat doskonale symuluje codzienne sytuacje: zmieniające się wymagania, konieczność szybkiego dostarczania wartości biznesowej, problemy z jakością produktu, potrzebę szybkiego podejmowania decyzji. Więcej informacji na temat ScrumTale znajdziecie w opisie poniżej i na stronie [https://scrumtale.com](https://scrumtale.com/ "https\://scrumtale.com")

**Prowadzący:**\
\
Ewa Koprowska |[https://www.linkedin.com/in/ewakoprowska](https://www.linkedin.com/in/ewakoprowska "https\://www.linkedin.com/in/ewakoprowska")\
\
Od 20 lat jest związana z branżą IT. W trakcie swojej kariery pracowała m.in. jako actuarial developer, analityk, project manager, Scrum Master, Product Owner i Agile Coach, dzięki czemu może spojrzeć na organizacje i zespoły z którymi pracuje z szerszej perspektywy.\
Ewa była również jednym z menedżerów projektu Everest w PZU dzięki któremu została jedną z najbardziej rozpoznawalnych znawczyń tematyki zwinnych transformacji i skalowania w polskiej branży.\
Profil zawodowy:\
Partner & CHO w Code Sprinters\
\
Dominik Jabłoński |[https://www.linkedin.com/in/dominik-jab%C5%82onski-7baa9265/](https://www.linkedin.com/in/dominik-jab%C5%82onski-7baa9265/ "https\://www.linkedin.com/in/dominik-jab%C5%82onski-7baa9265/")\
\
Dominik, w IT od ponad 7 lat, jest konsultantem Agile i Scrum Masterem w Code Sprinters, z bogatym i różnorodnym doświadczeniem począwszy od sprzedaży, przez obsługę klienta, branżę finansową, HR, skończywszy na modowej. Wspiera zarówno niewielkie software houses jak i duże korporacje. Oprócz fascynacji metodami zwinnymi i tym, jak zmieniają naszą pracę i życie, jest niepoprawnym miłośnikiem gier planszowych.